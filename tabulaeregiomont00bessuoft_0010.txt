ΙΙ

cognoscetur, eam in quibusdam casibus sine mutatione aliqua non sufficere, aut
praeter cognita corpora perturbantia obscuras superesse perturbationum caussas.

Ut solvi possit hoc gravissimum problema, primum necesse est praesidia

quaeramus, quibus usi verum ex observationibus fructum capere valeamus pro
ipsarum bonitate, neque propriis erroribus novos addamus a reductione pro-
fectos. Absolute quidem hoc nunquam assequi licet, quum vel diligentissima
Elementorum reductionibus inservientium pervestigatio propius quidem ad ve-
ritatem accedere, ipsam veritatem assequi nequeat, sed illud sperandum est,
fore, ut reductionum Elementa pro initio et fine certae periodi tam accurate
definiantur, ut ipsorum praecisio praecisioni respondeat observationum illo
temporis intervallo institutarum. Hujus rei periculum feci determinando re-
ductionum Elementa primum pro medio superiore saeculo ex indagatione ob-
servationum Bradlquf *)‚ deinde pro praesenti tempore ex observationibus,
quae sunt institutae in specula Regiomontana **). Jam mea sententia Ad-
scensiones rectae et Declinationes illarum 36 Stellarum fundamentalium Μασ-
kelynii nec non stellae polaris pro periodo ab anno 1750 usque ad hanc no-
stram aetatem tanta gaudent praecisione, ut residui errores comparati cum
observationum erroribus per idem temporis spatium institutarum haud magni
sint ducendi. Quod verius etiam dici potest de differentiis Adscensionum
rectarum et Declinationum quam de absolutis earum numeris. Quare si fu-
turum tempus indicaverit errores absolutarum determinationum, praecisione,
quae observationibus ab anno 1750 usque ad nostram aetatem institutis suf-
ficiat, quid inde in reductiones harum observationum redundet, per formulam
a. solo tempore> pendentem ad calculos vocare poteris, nec opus-erit repetita
et redintegrata reductione, modo iisdem semper Elementis usus fueris.
Praeterea si consideramus in dies crescentem observationum multitudinem,
in qua semper difficilius erit, observationes ea forma, qua proferri solent ab
Astronomis‚ quaque proferri fas est, animo complecti, eas stipatas optabi-
mus longe minore momentorum numero, ad quae is, qui planetae theoriam
scrutandam sibi sumpserit, possit semper redire, omissa originalium obser-
vationum cura. Pro superioribus planetis e. g. tempora et loca oppositionum
fortasse etiam quadraturarum semel ea qua par est diligentia ex observatio-
nibus ab anno 1750 institutis ad calculum vocata, his hodiernis adhibitis
praesidiis, totam harum observationum seriem brevissima forma comprehendent.
Haec omnia complectenti mihi videtur plurimum valere ad futuros pro-
gressus in cognitione systematis Solaris, loca planetarum ab anuo 1750 ob-

servata quam diligentissime secundum eadem semper Elementa in catalogos ,

redigere, ut quisque locus expositus in illis ex pluribus observationibus col-
lectus sit. Sed quia omnium planetarum theoriae mutuo vinculo inter se con-

*) Fundamenta Astronomiae pro Anno 1755. Regiomonti, 1818.

''¹'') {ride ninguidus partes observationum· Astronomicarum in specula Regiomontana
mm Hezm¹¹issf¹¹lissf¹ ⁸:¹05? 0‘}¹⁸2⁸{.¹‘31‘L‘L¹Zf‘⁸1⁷⁸2⁵³¹232a123⁶⁶¹¹¹¹⁸⁸ ⁰⁰¹²¹¹‘¹³¹'¹'¹¹ ⁸²¹⁸*

 

